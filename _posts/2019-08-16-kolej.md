---
layout: single
title: "Kolej kwietniewska"
excerpt: ""
header:
    overlay_image: 'https://i.imgur.com/wD4ch5N.png'
    overlay_color: "#333"
    overlay_filter: 0.5
---

*Rozdział 8 monografii "Moje Kwietniewo" – Jan Koprowski.*

Dnia 1 września 1893 roku na linii kolejowej Elbląg-Ostróda przejechał przez _Blumenau_ pierwszy pociąg, a było to w okresie intensywnej rozbudowy sieci kolejowej w Prusach Wschodnich (_die Reichsbahndirektion Königsberg_). Tego samego dnia włączono do sieci także linię Małdyty-Malbork, krzyżującą się z linią kwietniewską w Myślicach. Dokładnie rok później można już było koleją z Kwietniewa dojechać do Olsztynka (_Hohenstein_) (Rys.8.1). Dzięki tej linii wieś uzyskała wygodny i szybki dojazd do Elbląga. Tuż przed wojną na tej linii kursowało 5 pociągów na dobę w każdym kierunku, przejeżdżając trasę 25 km w 50 minut.

{% include figure
    image_path="https://i.imgur.com/iRGt9Q7.png?1"
    alt="Stacja końcowa Hohenstein (Ostpr .)"
    caption='Rys. 8.1. Stacja końcowa _Hohenstein (Ostpr .)_'
%}
Jednotorowa trasa wiedzie od wiaduktu w Myślicach przez pola i łąki do Wopit miejscami kilkumetrowym nasypem, spiętym wiaduktami nad ważniejszymi drogami. Pod Wopitami nasyp kolejowy jest na poziomie drogi polnej do Kwietniewa. Dalej biegnie po prawej stronie Lisiej Góry, najwyższego wzniesienia w okolicy, i toczy się bokiem lasku opijowskiego nad głębokim wąwozem rzeczki Brzeźnicy. Następnie duktem przekopanym przez piaszczystą morenę i wysokim nasypem wjeżdża na kwietniewskie pola. Po przecięciu następnej moreny tor rozdziela się na trzy bocznice stacji Kwietniewo (Rys. 8.2). Dzisiaj te bocznice zarastają krzewy i chwasty, ale jeszcze w latach sześćdziesiątych wyraźnie odznaczały się nasypy i wzmocnione betonowymi płytami dwa perony, na których mijały się pociągi z Elbląga i Olsztynka. Widoczna od tej strony rampa, zbudowana nieco później dla celów wojskowych, po wojnie służyła do załadunku na ciężarowe jelcze buraków cukrowych, zakontraktowanych u kwietniewskich rolników przez cukrownię w Starym Polu.
{% include figure
    image_path='https://i.imgur.com/zJFFgdm.png'
    alt='Ogólny widok stacji kolejowej w Kwietniewie od strony południowej (1986)'
    caption='Rys. 8.2. Ogólny widok stacji kolejowej w Kwietniewie od strony południowej (1986); jej współrzędne GPS: N53º58’30.5” E19º27’44.9” / 57 m n.p.m.'
%}
Stacja w Kwietniewie składa się z trzech budynków: piętrowego domu mieszkalnego, długiego parterowego budynku, w którym od południowej strony znajdowała się poczekalnia i kasa biletowa, wystająca część nastawni oraz magazyny z dwiema dużymi bramami o rozsuwanych wrotach (Rys. 8.3). Pomiędzy tymi budynkami znajduje się dużo mniejszy budynek gospodarczy dla pracowników kolejowych i dwoma wychodkami na zapleczu. Dzisiaj te dwa budynki służą w całości bardzo prozaicznym celom; jako kurnik i obora w gospodarstwie rolnym. Ponadto zawsze chłodnej wody można było się napić przy żeliwnej pompie, zainstalowanej nad studnią głębinową pomiędzy budynkiem mieszkalnym a rampą, która była sprawna aż do lat 60-tych XX wieku.
{% include figure
    image_path='https://i.imgur.com/EqjqZNp.png'
    alt='Współczesny wygląd budynków stacyjnych w Kwietniewie'
    caption='Rys. 8.3. Współczesny wygląd budynków stacyjnych w Kwietniewie'
%}
Na północnej ścianie magazynu już dawno wybladły białe litery niemieckiej nazwy tej stacji, pisanej szwabachą: Königsblumenau (Rys. 8.4).
{% include figure
    image_path='https://i.imgur.com/qJqRuoM.jpg'
    alt='Napis z pełną nazwą stacji z 1943 roku Königsblumenau'
    caption='Rys. 8.4. Napis z pełną nazwą stacji z 1943 roku Königsblumenau'
%}
Nazwa stacji/wsi zmieniała się w tym okresie z Blumenau w latach 1893-1930 na Königsblumenau (1931-43), a po wojnie Kwiatowo (1945-46) oraz Kwietniewo od 1947 (Rys. 8.5).
<figure>
    <div class="imagesContainer">
        <img
            src="https://i.imgur.com/A93jg6m.png"
            alt="Fragmenty map: Reichskarte, Einheitsblat 20'"
            style="flex: 2">
        <img
            src="https://i.imgur.com/QTECQxj.png"
            alt="Fragmenty map: Reichskarte, Einheitsblat 20'"
            style="flex: 1">
    </div>
  <figcaption><span markdown="1">Rys. 8.5. Fragmenty map: _Reichskarte, Einheitsblat 20'_ z odcinkiem linii kolejowej No 135b od Myślic (_Miswalde_) do Doliny (_Alt Dollstädt_), oraz jednej z pierwszych map powojennych gdzie Kwietniewo nazwano Kwietnikiem</span>
  </figcaption>
</figure>
Po północnej stronie, od wsi do stacji szedł szeroki brukowany gościniec obok szpaleru wysokich drzew osłaniających wieś od wschodnich wiatrów. Obok bocznice zjeżdżały się w jeden tor krzyżujący się z szosą rychlicką i kierujący się wysokim, półkilometrowym nasypem w kierunku następnej stacji _Alt Dollstädt_ (Stare Dolno). Cała linia 135b miała długość około 117 km, bezpośredni pociąg z Olsztynka do Elbląga przemierzał tę odległość w trzy godziny (Rys. 8.6).
{% include figure
    image_path='https://i.imgur.com/k6xREMK.png'
    alt=' Ostatni z roku 1941 rozkład pociągów na trasie 135b'
    caption='Rys. 8.6. Ostatni z roku 1941 rozkład pociągów na trasie 135b'
%}
Ważnym węzłem na tej trasie były Myślice (_Miswalde_), bowiem zbiegało się w nich aż pięć linii kolejowych (Rys. 8.7). W przypadku zbombardowania przez aliantów węzła malborskiego Myślice miały przejąć jego funkcje. Dziś po torach stacji w Myślicach biegają tylko popielice.
{% include figure
    image_path='https://i.imgur.com/6VfyAXy.png'
    alt='Fragment przedwojennej sieci kolejowej z węzłem w Myślicach (Miswalde)'
    caption='Rys. 8.7. Fragment przedwojennej sieci kolejowej z węzłem w Myślicach (_Miswalde_)'
%}
Ostatni niemiecki pociąg z Kwietniewa do Elbląga odjechał dnia 22 stycznia 1945 roku około godziny 10.30 rano, wypełniony po brzegi uciekinierami z Ostródy. Niewiele osób zdołało wsiąść do niego na tej wiejskiej stacyjce. Zresztą większość jej mieszkańców odprawiła się konnymi taborami w nocy dnia poprzedniego drogą na Dzierzgoń i Malbork na mosty na Wiśle. Już w czerwcu 1945 roku nastąpił demontaż torów na całej linii od Olsztynka do Elbląga. Z rozkazu Komendantury Wojennej Armii Czerwonej szyny wraz z podkładami i inne urządzenia kolejowe łatwe do demontażu zostały wywiezione do Związku Radzieckiego jako zdobycz wojenna. Prace te wykonywali jeńcy w stalowych mundurach, gubiąc miejscami grube śruby z podkładów. Pozostały tylko stacyjne budynki i kartonowe bileciki w kasie – jak opowiadają najstarsi polscy osadnicy, którzy przybyli tutaj w lutym 1946 roku. Pozostał także obdarty z torów nasyp kolejowy, wijący się serpentyną przez las i trzy wysadzone wiadukty na odcinku od Kwietniewa do następnej stacji w Starym Dolnie. Na tym odcinku około 5 km pociąg musiał pokonać różnicę wysokości 60 metrów, bowiem zjeżdżał z Oberlandu na Żuławy (_Elbinger Weder_). Na tym odcinku cudem ocalał wysoki wiadukt tuż za wsią, który pozwolił zamienić ten odcinek torów; od wsi do lasu w piękną aleję spacerową (albo: ścieżkę rowerową), która, niestety z czasem stała się gminą drogą dojazdową do Powodowa (Rys. 8.8).
{% include figure
    image_path='https://i.imgur.com/EsNDjkZ.png'
    alt='Rys. 8.8. Wyprostowane skrzyżowanie drogi do Rychlik (1965) z torem (na lewo) z resztkami bruku do pierwotnego przejazdu i dojazd do stacji (na prawo) przed przebudową drogi jesienią 2015 roku'
    caption='Rys. 8.8. Wyprostowane skrzyżowanie drogi do Rychlik (1965) z torem (na lewo) z resztkami bruku do pierwotnego przejazdu i dojazd do stacji (na prawo) przed przebudową drogi jesienią 2015 roku'
%}
Zatem skręcamy na lewo i idziemy (lub jedziemy) dobrze ubitym nasypem kolejowym, (nazywano go także z galicyjska sztreką – _die Strecke_) rozglądając się na lewo w stronę wsi i na prawo; na pola i wiejską drogę, która prowadziła kiedyś do mleczarni (Rys. 8.9). Ale mleczarni też już nie ma: naczelnik gminy w latach 70-tych sprzedał ją na cegły, a współczesny farmer wyciął stary sad, wyorał nawet jej fundamenty i obsiał rzepakiem. Dzięki temu mamy otwarty horyzont aż po zadrzewioną dolinę Brzeźnicy, nad którą wbija się w niebo smukła jak ołówek wieża kościoła w Rychlikach.
<figure>
  <div class="imagesContainer">
    <img
      src="https://i.imgur.com/2C2tRH0.png"
      alt="Nasyp kolejowy jako droga w kierunku wsi i lasu (mniej więcej z jednego punktu)"
      style="display: inline; width: 50%">
    <img
      src="https://i.imgur.com/opNxeSm.jpg"
      alt="Nasyp kolejowy jako droga w kierunku wsi i lasu (mniej więcej z jednego punktu)"
      style="display: inline; width: 50%">
  </div>
  <figcaption>Rys. 8.9. Nasyp kolejowy jako droga w kierunku wsi i lasu (mniej więcej z jednego punktu)</figcaption>
</figure>
 Jeszcze parę lat temu spacerując dalej nasypem letnią porą można było kosztować różne gatunki owoców na drzewach, które wyrosły na jego zboczach z ogryzków wyrzuconych przez okna pociągów pasażerów przemierzających przez Oberland. Miały smak jabłek z Saksonii, a gruszki były twarde jak granaty z Zagłębia Ruhry. Rosły tam też dzikie czereśnie, zwane też cześniami, i cierpkie tarniny. Niestety, padły pod piłami brygady byłych pracowników PGR-ów w ramach walki z bezrobociem na początku XXI wieku. Gdy ucichły piły, ucichł też szczebiot ptaków zamieszkujących te zarośla, a z żółtych pól rzepaku nie powracały już roje pszczół. Na początkowym odcinku tego spaceru trzeba uważać, aby nie spaść z wiaduktu, obrośniętego krzakami i pozbawionego wiele lat temu żelaznych barier (Rys. 8.10).
{% include figure
    image_path='https://i.imgur.com/c5vhCH4.jpg'
    alt='Rys. 8.9. Jedyny zachowany w całości wiadukt tuż za wsią wybudowany z klinkierowej, tolkmickiej cegły, z bocznym przepustem wodny'
    caption='Rys. 8.10. Jedyny zachowany w całości wiadukt tuż za wsią wybudowany z klinkierowej, tolkmickiej cegły, z bocznym przepustem wodny'
%}
Na tym odcinku nasyp stał się drogą gminną do dawnego przejazdu drogi cmentarnej (_aus Powuden_) przez tory. Dalej ma już znaczenie lokalne, można nią spacerować wysokimi nasypami i głębokimi duktami podziwiając ostatnie wzgórza Oberlandu (Rys. 8.11), a potem zagłębić się w wiekowy las pod Doliną – aż do pierwszego zerwanego wiaduktu w głębokim lesie.
<figure>
  <div class="imagesContainer">
    <img
      src="https://i.imgur.com/M8YAqJo.png"
      alt=" Tor w kierunku na Alt Dollstädt tuż przed wjazdem do lasu (zdjęcie z albumu K-R. Bohnhardta wykonane przez Ilse Kallien w 1941 roku i obecny jego wygląd w tym miejscu (2014)"
      style="max-width: 65%">
    <img
      src="https://i.imgur.com/HHrp5GY.jpg"
      alt="Tor w kierunku na Alt Dollstädt tuż przed wjazdem do lasu (zdjęcie z albumu K-R. Bohnhardta wykonane przez Ilse Kallien w 1941 roku i obecny jego wygląd w tym miejscu (2014)"
      style="max-width: 35%">
  </div>
  <figcaption>Rys. 8.11. Tor w kierunku na Alt Dollstädt tuż przed wjazdem do lasu (zdjęcie z albumu K-R. Bohnhardta wykonane przez Ilse Kallien w 1941 roku i obecny jego wygląd w tym miejscu (2014)</figcaption>
</figure>
Trochę dalej to już tylko las wiekowy, nieco przetrzebiony tuż zaraz za tym miejscem; za wyrębami trzeba nieco zboczyć na lewo, aby leśnym duktem przejść „pod” pierwszym mostem, albo znowu wspiąć się za nim na nasyp – aż do drugiego mostu (Rys.8.12).
<figure>
  <div class="imagesContainer">
    <img
      src="https://i.imgur.com/rC47b2P.png"
      alt='Leśne wiadukty: pierwszy i drugi od Kwietniewa – wysadzone przez radzieckich saperów do zwinięciu torów (tak dla wprawy), jeszcze w roku 2000 wisiały na nich stalowe kratownice, po których przechodziliśmy na drugą stronę mostu – także zwinięte, ale już przez współczesnych złomiarzy'
      style="max-width: 50%">
    <img
      src="https://i.imgur.com/BtfmHOa.jpg"
      alt='Leśne wiadukty: pierwszy i drugi od Kwietniewa – wysadzone przez radzieckich saperów do zwinięciu torów (tak dla wprawy), jeszcze w roku 2000 wisiały na nich stalowe kratownice, po których przechodziliśmy na drugą stronę mostu – także zwinięte, ale już przez współczesnych złomiarzy'
      style="max-width: 50%">
  </div>
  <figcaption>Rys. 8.12. Leśne wiadukty: pierwszy i drugi od Kwietniewa – wysadzone przez radzieckich saperów do zwinięciu torów (tak dla wprawy), jeszcze w roku 2000 wisiały na nich stalowe kratownice, po których przechodziliśmy na drugą stronę mostu – także zwinięte, ale już przez współczesnych złomiarzy</figcaption>
</figure>
Idąc dalej wysokim nasypem nie zauważymy, jak wije się on wśród wzniesień i zapuszczonych stawów leśnych. Warto natomiast uważnie patrzeć na lewo, bo w głębokiej dolinie wciąż bije źródełko z żelazistą wodą (Rys. 8.13). Jest to woda zawierająca przynajmniej 10 mg/dm³ jonu żelazawego. **Picie tej wody zaleca się osobom z anemią lub niskim poziomem żelaza.**

Za poprzednich gospodarzy tego lasu było ono pięknie ogrodzone i zadaszone, a nawet początkiem wodociągu, którym płynęła woda do pałacu hrabiego Ottona Schwichtenberga w Starym Dolnie. Obecnie ze źródełka niewiele zostało; tylko okrągła płyta z piaskowca z otworem w środku, przez który wciąż leniwie przelewa się przejrzysta, zimna woda. Jeżeli zaciśniemy otwór choćby pięścią, to strumień nabiera ciśnienia i unosi się na kilkanaście centymetrów nad płytę; można się wtedy nachylić i skosztować orzeźwiającej "żelaźnianki". Woda dalej spływa w dół w kierunku przepustu pod nasypem kolejowym, tworząc rudawy osad na trawie porastającej płaską dolinkę po drugiej stronie nasypu. Jest to efekt eutrofizacji dawnego stawu źródełkowego, oznaczonego na starych mapach jako _Quellteich_ - w jej wyniku wciąż tworzą się tam pokłady rudy darniowej, porośniętej dzikimi krzewami żurawiny.
<figure>
  <div class="imagesContainer">
    <img
      src="https://i.imgur.com/m5xxT5E.png"
      alt='Leśne źródełko żelaźnianki'
      style="max-width: 50%">
    <img
      src="https://i.imgur.com/WFDzx9D.jpg"
      alt='Leśne źródełko żelaźnianki obecnie'
      style="max-width: 50%">
  </div>
  <figcaption>Rys. 8.13. Leśne źródełko żelaźnianki oraz jego widok obecny: źródło wciąż bije</figcaption>
</figure>
Prawdopodobnie dzięki obecności tego źródełka przedwojenni mieszkańcy Kwietniewa i Starego Dolna na najbliższym wzgórzu porośniętym wiekowymi bukami urządzili pole biwakowe. Wystarczy wspiąć się z widocznej na Rysunku 8.13, leśnej dróżki na dość strome wzgórze, aby znaleźć się na splantowanym jego szczycie, gdzie znajdziemy betonowe palenisko, z wnęką na kocioł, otoczone murkiem z kamieni, a parę kroków dalej pełnowymiarowe boisko do gry w siatkówkę. Zejście ze wzgórza w kierunku północnym jest bardziej łagodne; ścieżką dochodzimy do nasypu kolejowego, nieco poszerzonego, bowiem w tym miejscu zatrzymywały krótkie składy kolejowe, zamówione u naczelnika stacji _Königsblumenau_ , którymi dojeżdżała młodzież blumenauerska z HJ na niedzielne pikniki. Wysoko, na gładkiej korze porosłych buków można było odczytać wycięte przez uczestników pikników inicjały i daty pobytu poszczególnych wycieczek. W latach 60-tych XX wieku zabliźnione nacięcia na korze uniosły się już na wysokość prawie trzech metrów - rosły razem z drzewami.

Miejsce to było także celem wypraw naszej drużyny harcerskiej imienia generała Waltera w latach 60-tych; na wodzie ze źródełka gotowaliśmy potrawy i piliśmy herbatę podczas majówki w 1961 roku.

Jeżeli wrócimy na ten prowizoryczny przystanek na nasypie i skierujemy się nim na zachód, to trafimy na drugi zerwany wiadukt w lesie. Niestety, trzeba go obejść wśród chaszczy, aby znowu wspiąć się na udeptany nasyp. Po około kilometrze tor wchodzi w głęboki dukt, nad którym przyrzucony był drewniany wiadukt bezpośredniej drogi gminnej z Kwietniewa do Starego Dolna. Był on przejezdny aż do lat końca lat 50-tych XX w.; pozostały po nim tylko solidne cementowe nadproża w zboczach przekopu. Tuż przed tym skrzyżowaniem drogi i toru, po jego południowej stronie przed wojną stała urocza leśniczówka, należąca od 1908 roku wraz z najbliższym otoczeniem leśnym do właściciela majątku w _Alt Dollstädt_. W styczniu 1945 roku czerwonoarmiści spalili leśniczówkę, a ostatniego nadzorcę Lasu na Wysokiej ( _Hohendorfer Wald_ ), nadleśniczego, pana Schneidera rozstrzelali na jej progu - pomimo, że wywiesił czerwoną flagę na ich powitanie. Natomiast jego żona doznała przykrego losu niemieckich kobiet w tym okresie wojny. Zaraz za tym smutnym miejscem nasyp znowu skręca na północ i po kilku minutach marszu wychodzimy z lasu na otwartą przestrzeń – aż do resztek ostatniego wiaduktu w Starym Dolnie nad polną drogą do Powodowa. Dalej nie ma już nasypu – tylko żuławskie buraczane pola (Rys. 8.14)

{% include figure
    image_path='https://i.imgur.com/nv1vYbX.png'
    alt='Stare Dolno - koniec kolejowej ścieżki rowerowej na ostatnim moście'
    caption='Rys. 8.14. . Stare Dolno - koniec kolejowej ścieżki rowerowej na ostatnim moście'
%}
Niestety, przeminęła epoka kolei żelaznych, być może nie dotrwałaby też i ta linia do naszych czasów. Jednakże towarzystwa miłośników kolei starają się dokumentować każdy jej odcinek. Także o tej linii, No 135b, można znaleźć wiele informacji w Internecie – albo na współczesnej mapie (Rys. 8.16). Pociąg ze stacji _Alt-Dollstädt_ już dawno odjechał _Richtung Elbing_. (Rys. 8.15).
{% include figure
    image_path='https://i.imgur.com/wD4ch5N.png'
    alt='Ostatnie pozdrowienie ze Starego Dolna'
    caption='Rys. 8.15. Ostatnie pozdrowienie ze Starego Dolna'
%}
W wielu miejscowościach stare nasypy, bez szyn, są zamieniane w ścieżki rowerowe, które służą jako szlaki turystyczne. Tak zagospodarowano linię No 132b (patrz Rys. 8.7) - od Myślic do Prabut, gdzie zachowały się żelazne kratownice; w tym celu mieszkańcy wsi Wartule ułożyli na nich solidne belkowanie z barierkami, po którym można bezpiecznie przejechać rowerem. Natomiast kratownice z naszych mostów już dawno przetopiono w chińskich hutach.

Po roku 1883 kolej skutecznie konkurowała z żeglugą na rzece Dzierzgoń na trasie Stare Dolno - Elbląg, gdzie już od 1864 roku kursowały statki parowe z Elbląga aż do Bągartu, wożąc głównie produkty rolne nawet do portu gdańskiego. W okresie międzywojennym powszechne były jednak wycieczki mieszczan elbląskich do przystani w Starym Dolnie, która sąsiadowała z pojemną Gospodą Niedźwiedzią ( _Gasthaus Bärenkrug_ ) w samym środku wsi. Motorowe stateczki przepływały przez jezioro Drużno, pełne śpiewającego ptactwa w okresie wiosennym. Po trzygodzinnej podróży z Elbląga starsi nie wychodzili poza gospodę, ale młodzież szkolna robiła wyprawy do wspomnianej już leśniczówki i na biwak nad źródełkiem.

Po wojnie, jeszcze w latach 50-tych przed pojawieniem się komunikacji PKS dwa ocalałe stateczki zapewniały dostanie się do Elbląga, ale już tylko z przystani w Nowym Dolnie. Pamiętam, że trzeba było tylko już o świcie wsiąść na rower i dojechać do przystani.
{% include figure
    image_path='https://i.imgur.com/wcUzrqO.png'
    alt='Kwietniewo i okolice – mapa współczesna'
    caption='Rys. 8.16. Kwietniewo i okolice – mapa współczesna'
%}
