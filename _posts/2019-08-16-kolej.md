---
layout: single
title: "Kolej kwietniewska"
excerpt: ""
header:
    overlay_image: 'https://i.imgur.com/wD4ch5N.png'
    overlay_color: "#333"
    overlay_filter: 0.5
---

*Rozdział 8 monografii "Moje Kwietniewo" – Jan Koprowski.*

Dnia 1 września 1983 roku na linii kolejowej Elbląg-Ostróda przejechał przez _Blumenau_ pierwszy pociąg, a było to w okresie intensywnej rozbudowy sieci kolejowej w Prusach Wschodnich ( _die Reichsbahndirektion Königsberg_ ). Tego samego dnia włączono do sieci także linię Małdyty-Malbork, krzyżującą się z linią kwietniewską w Myślicach. Dokładnie rok później można już było koleją z Kwietniewa dojechać do Olsztynka ( _Hohenstein_ ) (Rys.8.1). Dzięki tej linii wieś uzyskała wygodny i szybki dojazd do Elbląga. Tuż przed wojną na tej linii kursowało 5 pociągów na dobę w każdym kierunku, przejeżdżając trasę 25 km w 50 minut.

{% include figure
    image_path="https://i.imgur.com/iRGt9Q7.png?1"
    alt="Stacja końcowa Hohenstein ( Ostpr .)"
    caption='Rys. 8.1. Stacja końcowa Hohenstein ( Ostpr .)'
%}
Jednotorowa trasa wiedzie od wiaduktu w Myślicach przez pola i łąki do Opijowa miejscami kilkumetrowym nasypem, spiętym wiaduktami nad ważniejszymi drogami. Pod Opijowem nasyp kolejowy jest na poziomie drogi polnej do Kwietniewa. Dalej biegnie po prawej stronie Lisiej Góry, najwyższego wzniesienia w okolicy, i toczy się bokiem lasku opijowskiego nad głębokim wąwozem rzeczki Brzeźnicy. Następnie duktem przekopanym przez piaszczystą morenę i wysokim nasypem wjeżdża na kwietniewskie pola. Po przecięciu następnej moreny tor rozdziela się na trzy bocznice stacji Kwietniewo (Rys. 8.2). Dzisiaj te bocznice zarastają krzewy i chwasty, ale jeszcze w latach sześćdziesiątych wyraźnie odznaczały się nasypy i wzmocnione betonowymi płytami dwa perony, na których mijały się pociągi z Elbląga i Olsztynka. Widoczna od tej strony rampa, zbudowana nieco później dla celów wojskowych, po wojnie służyła do załadunku na ciężarowe jelcze buraków cukrowych, zakontraktowanych u kwietniewskich rolników przez cukrownię w Starym Polu.

{% include figure
    image_path='https://i.imgur.com/zJFFgdm.png'
    alt='Ogólny widok stacji kolejowej w Kwietniewie od strony południowej (1986)'
    caption='Rys. 8.2. Ogólny widok stacji kolejowej w Kwietniewie od strony południowej (1986); jej współrzędne GPS: N53º58’30.5” E19º27’44.9” / 57 m n.p.m.'
%}
Stacja w Kwietniewie składa się z trzech budynków: piętrowego domu mieszkalnego, długiego parterowego budynku, w którym od południowej strony znajdowała się poczekalnia i kasa biletowa, wystająca część nastawni oraz magazyny z dwoma dużymi bramami o rozsuwanych wrotach. Pomiędzy tymi budynkami znajduje się dużo mniejszy budynek gospodarczy dla pracowników kolejowych i dwoma wychodkami na zapleczu. Dzisiaj te dwa budynki służą w całości bardzo prozaicznym celom; jako kurnik i obora w gospodarstwie rolnym.

{% include figure
    image_path='https://i.imgur.com/EqjqZNp.png'
    alt='Współczesny wygląd budynków stacyjnych w Kwietniewie'
    caption='Rys. 8.3. Współczesny wygląd budynków stacyjnych w Kwietniewie'
%}
{% include figure
    image_path=''
    alt='Napis z pełną nazwą stacji z 1943 roku Königsblumenau'
    caption='Rys. 8.4. Napis z pełną nazwą stacji z 1943 roku Königsblumenau'
%}

Na północnej ścianie magazynu już dawno wybladły białe litery niemieckiej nazwy tej stacji, pisanej szwabachą: Königsblumenau. Nazwa stacji/wsi zmieniała się w tym okresie z Blumenau w latach 1893-1930 na Königsblumenau (1931-43), a po wojnie Kwiatowo (1945- 46) oraz Kwietniewo od 1947.

{% include figure
    image_path='https://i.imgur.com/A93jg6m.png'
    alt='Rys. 8.4. Fragmenty map: Reichskarte, Einheitsblat 20'
    caption='Rys. 8.4. Fragmenty map: Reichskarte, Einheitsblat 20'
%}
z odcinkiem linii kolejowej No 135b od Myślic ( _Miswalde_ ) do Doliny ( _Alt Dollstädt_ ), oraz jednej z pierwszych map powojennych gdzie Kwietniewo nazwano Kwietnikiem

Po północnej stronie, od wsi do stacji szedł szeroki brukowany gościniec obok szpaleru wysokich drzew osłaniających wieś od wschodnich wiatrów. Obok bocznice zjeżdżały się w jeden tor krzyżujący się z szosą rychlicką i kierujący się wysokim, półkilometrowym nasypem w kierunku następnej stacji _Alt Dollstädt_ (Stara Dolina).

{% include figure
    image_path='https://i.imgur.com/k6xREMK.png'
    alt='Rys. 8.5. Ostatni z roku 1941 rozkład pociągów na trasie 135b'
    caption='Rys. 8.5. Ostatni z roku 1941 rozkład pociągów na trasie 135b'
%}

{% include figure
    image_path='https://i.imgur.com/6VfyAXy.png'
    alt='Rys. 8.6. Fragment przedwojennej sieci kolejowej z węzłem w Myślicach (Miswalde)'
    caption='Rys. 8.6. Fragment przedwojennej sieci kolejowej z węzłem w Myślicach (Miswalde)'
%}
Ostatni niemiecki pociąg z Kwietniewa do Elbląga odjechał dnia 22 stycznia 1945 roku około godziny 10.30 rano, wypełniony po brzegi uciekinierami z Ostródy. Niewiele osób zdołało wsiąść do niego na tej wiejskiej stacyjce. Zresztą większość jej mieszkańców odprawiła się konnymi taborami w nocy dnia poprzedniego drogą na Dzierzgoń i Malbork na mosty na Wiśle. Już w czerwcu 1945 roku nastąpił demontaż torów na całej linii od Olsztynka do Elbląga. Z rozkazu Komendantury Wojennej Armii Czerwonej szyny wraz z podkładami i inne urządzenia kolejowe łatwe do demontażu zostały wywiezione do Związku Radzieckiego jako zdobycz wojenna. Prace te wykonywali jeńcy w stalowych mundurach, gubiąc miejscami grube śruby z podkładów. Pozostały tylko stacyjne budynki i kartonowe bileciki w kasie – jak opowiadają najstarsi polscy osadnicy, którzy przybyli tutaj w lutym 1946 roku.

{% include figure
    image_path='https://i.imgur.com/EsNDjkZ.png'
    alt='Rys. 8.7. Wyprostowane skrzyżowanie drogi do Rychlik (1965) z torem (na lewo) z resztkami bruku do pierwotnego przejazdu i dojazd do stacji (na prawo) przed przebudową drogi jesienią 2015 roku'
    caption='Rys. 8.7. Wyprostowane skrzyżowanie drogi do Rychlik (1965) z torem (na lewo) z resztkami bruku do pierwotnego przejazdu i dojazd do stacji (na prawo) przed przebudową drogi jesienią 2015 roku'
%}
Pozostał także obdarty z torów nasyp kolejowy, wijący się serpentyną przez las i trzy wysadzone wiadukty na odcinku od Kwietniewa do następnej stacji w Starym Dolnie. Na tym odcinku około 5 km pociąg musiał pokonać różnicę wysokości 60 metrów, bowiem zjeżdżał z Oberlandu na Żuławy (Elbinger Weder). Na tym odcinku cudem ocalał wysoki wiadukt tuż za wsią, który pozwolił zamienić ten odcinek torów; od wsi do lasu w piękną aleję spacerową (albo: ścieżkę rowerową), która, niestety z czasem stała się gminą drogą dojazdową do Powodowa. Zatem skręcamy na lewo i idziemy (lub jedziemy) dobrze ubitym nasypem kolejowym, (nazywano go także z galicyjska sztreką – _die Strecke_ ) rozglądając się na lewo w stronę wsi i na prawo; na pola i wiejską drogę, która prowadziła kiedyś do mleczarni. Ale mleczarni też już nie ma: naczelnik gminy w latach 70-tych sprzedał ją na cegły, a współczesny farmer wyciął stary sad, wyorał nawet jej fundamenty i obsiał rzepakiem. Dzięki temu mamy otwarty horyzont aż po zadrzewioną dolinę Brzeźnicy, nad którą wbija się w niebo smukła jak ołówek wieża kościoła w Rychlikach.

{% include figure
    image_path='https://i.imgur.com/2C2tRH0.png'
    alt='Rys. 8.8. Nasyp kolejowy jako droga w kierunku wsi i lasu (mniej więcej z jednego punktu)'
    caption='Rys. 8.8. Nasyp kolejowy jako droga w kierunku wsi i lasu (mniej więcej z jednego punktu)'
%}

Jeszcze parę lat temu spacerując dalej nasypem letnią porą można było kosztować różne gatunki owoców na drzewach, które wyrosły na jego zboczach z ogryzków wyrzuconych przez okna pociągów pasażerów przemierzających przez Oberland. Miały smak jabłek z Saksonii, a gruszki były twarde jak granaty z Zagłębia Ruhry. Rosły tam też dzikie czereśnie, zwane też cześniami, i cierpkie tarniny. Niestety, padły pod piłami brygady byłych pracowników PGR-ów w ramach walki z bezrobociem na początku XXI wieku. Gdy ucichły piły, ucichł też szczebiot ptaków zamieszkujących te zarośla, a z żółtych pól rzepaku nie powracały już roje pszczół.

{% include figure
    image_path=''
    alt='Rys. 8.9. Jedyny zachowany w całości wiadukt tuż za wsią wybudowany z klinkierowej, tolkmickiej cegły, z bocznym przepustem wodny'
    caption='Rys. 8.9. Jedyny zachowany w całości wiadukt tuż za wsią wybudowany z klinkierowej, tolkmickiej cegły, z bocznym przepustem wodny'
%}
Na początkowym odcinku tego spaceru trzeba uważać, bo tor stał się drogą gminną do dawnego przejazdu drogi cmentarnej ( _aus Powuden_ ) przez tory. Dalej ma już znaczenie lokalne, można nią spacerować wysokimi nasypami i głębokimi duktami podziwiając ostatnie wzgórza Oberlandu, a potem zagłębić się w wiekowy las pod Doliną – aż do pierwszego zerwanego wiaduktu w głębokim lesie.

{% include figure
    image_path='https://i.imgur.com/M8YAqJo.png'
    alt='Rys. 8.10. Tor w kierunku na Alt Dollstädt tuż przed wjazdem do lasu (zdjęcie z albumu K-R. Bohnhardta wykonane przez Ilse Kallien w 1941 roku i obecny jego wygląd w tym miejscu (2014)'
    caption='Rys. 8.10. Tor w kierunku na Alt Dollstädt tuż przed wjazdem do lasu (zdjęcie z albumu K-R. Bohnhardta wykonane przez Ilse Kallien w 1941 roku i obecny jego wygląd w tym miejscu (2014)'
%}
Dalej już tylko las wiekowy, nieco przetrzebiony tuż zaraz za tym miejscem; za wyrębami trzeba nieco zboczyć na lewo, aby już leśnym duktem przejść „pod” pierwszym mostem, albo znowu wspiąć się za nim na nasyp – aż do drugiego mostu.

{% include figure
    image_path='https://i.imgur.com/rC47b2P.png'
    alt='Rys. 8.11. Leśne wiadukty: pierwszy i drugi od Kwietniewa – wysadzone przez radzieckich saperów do zwinięciu torów (tak dla wprawy), jeszcze w roku 2000 wisiały na nich stalowe kratownice, po których przechodziliśmy na drugą stronę mostu – także zwinięte, ale już przez współczesnych złomiarzy'
    caption='Rys. 8.11. Leśne wiadukty: pierwszy i drugi od Kwietniewa – wysadzone przez radzieckich saperów do zwinięciu torów (tak dla wprawy), jeszcze w roku 2000 wisiały na nich stalowe kratownice, po których przechodziliśmy na drugą stronę mostu – także zwinięte, ale już przez współczesnych złomiarzy'
%}
{% include figure
    image_path='https://i.imgur.com/BtfmHOa.png'
    alt=''
    caption=''
%}
. Idąc dalej wysokim nasypem nie zauważymy, jak wije się on wśród wzniesień i zapuszczonych stawów leśnych. Warto natomiast uważnie patrzeć na lewo, bo w głębokiej dolinie wciąż bije źródełko z żelazistą wodą. Zza poprzednich gospodarzy tego lasu było ono pięknie ogrodzone, a nawet początkiem wodociągu, którym płynęła woda do pałacu na Dolinie. Jeżeli pokonamy przeszkodę w postaci drugiego mostu, to znowu wyjdziemy na udeptany nasyp, a nim po chwili na otwartą przestrzeń – aż do resztek ostatniego mostu w Starym Dolnie nad polną drogą do Powodowa. Dalej nie ma już nasypu – tylko buraczane pole.

{% include figure
    image_path='https://i.imgur.com/m5xxT5E.png'
    alt='Rys. 8.12. Leśne źródełko żelaźnianki oraz koniec kolejowej ścieżki rowerowej na ostatnim moście ``` ``` Pociąg ze stacji Alt-Dollstädt już dawno odjechał Richtung Elbing.'
    caption='Rys. 8.12. Leśne źródełko żelaźnianki oraz koniec kolejowej ścieżki rowerowej na ostatnim moście ``` ``` Pociąg ze stacji Alt-Dollstädt już dawno odjechał Richtung Elbing.'
%}
Niestety, przemija epoka kolei żelaznych, być może nie dotrwałaby też i ta linia do naszych czasów. Jednakże towarzystwa miłośników kolei starają się dokumentować każdy jej odcinek. Także o tej linii, No 135b, można znaleźć wiele informacji w Internecie – albo na współczesnej mapie.

{% include figure
    image_path='https://i.imgur.com/nv1vYbX.png'
    alt='Rys. 8.12. Ostatnie pozdrowienie ze Starego Dolna'
    caption='Rys. 8.12. Ostatnie pozdrowienie ze Starego Dolna'
%}
W wielu miejscowościach stare nasypy, bez szyn, są zamieniane w ścieżki rowerowe, które służą jako szlaki turystyczne. Tak zagospodarowano linię No 132b - od Myślic do Prabut, gdzie zachowały się żelazne kratownice; w tym celu mieszkańcy wsi Wartule ułożyli na nich solidne belkowanie z barierkami, po którym można bezpiecznie przejechać rowerem. Natomiast kratownice z kwietniewskich mostów już dawno przetopiono w chińskich hutach.

{% include figure
    image_path='https://i.imgur.com/wcUzrqO.png'
    alt='Rys. 8.13. Kwietniewo i okolice – mapa współczesna'
    caption='Rys. 8.13. Kwietniewo i okolice – mapa współczesna'
%}
